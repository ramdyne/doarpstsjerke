.. title: Expositie Rein Halbersma - 17 september tot 27 november 2016
.. slug: expositie-rein-halbersma-17-september-tot-27-november
.. date: 2016-09-17 13:00:00 UTC+02:00
.. tags: schilderijen,expositie
.. category: agenda
.. link: 
.. description: 
.. type: text

Van 17 september tot 27 november 2016 is er in het Mienskipshûs Doarpstsjerke Metslawier een expositie van werk van Rein
Halbersma uit Kollum. 
In de Doarpstsjerke van Metslawier wordt een serie van aquarellen ten toon gesteld van, o.a. het Lauwersmeergebied,
Terschelling, vissserijhaven Lauwersoog en N.O. Fryslân.
Ook zijn er olieverf schilderijen te zien die zijn geïnspireerd op de mooie landschappen van dit hiervoor genoemde deel van
Fryslân.

Rein Halbersma werd geboren te Leeuwarden [1949] en groeide op te Wanswerd a/d Streek.
Al op jonge leeftijd bleek zijn aanleg voor tekenen. Na 1979 ging hij zich serieus aan de kunst wijden en volgde een tiental
jaren lessen bij verschillende bekende kunstenaars. 
Zijn favoriete onderwerpen zijn dieren [paarden en koeien] en landschappen. 
In de zomermaanden  trekt Rein Halbersma er vaak op uit op de fiets of met de auto om landschappen te tekenen  en te
aquarelleren. Beeld en compositie, welke in gedachten ontstaan, verbeeldt hij al schilderend. Intuïtief en gevoelsmatig wil
hij zo dicht mogelijk bij het onderwerp komen. Zo zegt hij: "Bij de dieren gaat het niet om aaibaarheid, maar om
lichaamstaal, de uitdrukking in de ogen of jeuk aan de huid". Om dit zo adequaat mogelijk uit te drukken gebruikt hij zijn
schildersmaterialen.


Voor het bezoeken van de expositie kunt u terecht in het Mienskipshûs Doarpstsjerke Metslawier op zaterdag en zondagmiddag
van 13:30 tot 17:00 uur. Het getoonde werk is te koop.
