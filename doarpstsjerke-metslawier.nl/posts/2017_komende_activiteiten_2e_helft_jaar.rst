.. title: Komende activiteiten 2e helft 2017
.. slug: komende-activiteiten-2e-helft-2017
.. date: 2017-06-11 23:47:50 UTC+01:00
.. tags: 
.. category: blog 
.. link: 
.. description: 
.. type: text

Verfstreek in Beweging
======================
1 juli - 9 september 2017

‘VERFSTREEK IN BEWEGING’ is een Duo expositie van Wilma Lanser &amp; Sjoerd Jousma. Deze tentoonstelling toont figuratieve schilderijen en aquarellen van twee schilders.
Verbonden met de streek vertellen zij hun verhaal gebruikmakend van een herkenbare en bewegelijke eigen beeldtaal. Wilma
Lanser heeft in de jaren ’70 met haar gezin op het buurtje Tsjerkebuorren bij de kerk in Metslawier gewoond. Nu keert ze
eventjes terug naar deze plek met een expositie van haar schilderijen. De schilderijen zijn een verzameling waarin figuren in
een ruimte centraal staan en portretten van personen. Sjoerd Jousma is geboren in het Lauwersland en geïnspireerd door zijn
directe omgeving. Of hij wordt spontaan door iets of iemand geraakt. Zijn beste werk is snel gemaakt, vol beweging, direct,
instinctief bijna - als een snelle schets. Zijn schilderstijl heeft iets te maken met het impressionisme.

Op 30 juni wordt de tentoonstelling geopend door Jan Anne van der Laan.

Tsjerkepaad
===========
1 juli t/m 9 september

Dit jaar is het Thema: Rome en Reformatie. In het Mienskipshûs is in deze periode de gids van Tsjerkepaad verkrijgbaar. De actuele informatie kunt u ook vinden op http://www.tsjerkepaad.nl.

Kleasterrûntsje
===============
26 augustus

Het Kleasterruntsje is een wandeltocht van ongeveer 15 km en een fietstocht van rond de 33 km. Tsjerkepaad organiseert deze
tocht samen met de activiteiten commissie van het Mienskipshûs. Wil je meer weten loop dan tijdens openingstijden even binnen in het Mienskipshûs of volg de berichten in de media.

Orgelmiddagen
=============

Tijdens Tsjerkepaad organiseert Organum Frisicum weer enkele orgeldagen. Verschillende
organisten komen dan het orgel bespelen. Ook het Mienskipshûs is deelnemer. Wanneer
deze middagen plaats vinden in Metslawier is ten tijde van het schrijven van dit artikel nog
niet duidelijk. Maar informatie volgt binnenkort.

Shanthykoor BlusWater
=====================
24 september 15:00 uur

Optreden van Shanthykoor BlusWater uit Stiens. Het koor, opgericht in 1998 binnen het brandweerkorps van Leeuwarderadeel, bestaat thans voor ruim de helft uit oud-brandweermannen van Stiens en Leeuwarden. Het repertoire is zeer divers en omvat Shanthy’s, Seasongs, Evergreens en een aantal Friese liedjes.

Orgelconcert met Jaap Sake Heeringa
===================================
19 november 15:00 uur

Orgelconcert met Jaap Sake Heeringa. Een organist die op fenomenale wijze kan improviseren. Tevens zijn er deze avond reproducties van schilderijen te zien van Jan Kooistra, die betrekking hebben op het concert. De liederen voor de samenzang worden getoond op de beamer.

“Wintermerke of Krystmerke”
===========================
16 december 15:00 tot 19:00 uur

“Wintermerke of Krystmerke” we zijn nog op zoek naar een leuke en goede naam. Weet u een passende naam dan horen we dit graag. Tijdens deze middag / avond wordt het kerkorgel bespeeld, is de kerk in kerstsfeer en worden er verschillende zaken verkocht. Natuurlijk is ook warme chocolademelk, snert en glühwein aanwezig.

Kerstconcert Fryslan Brass
==========================
17 december om 15:00 uur

Kerstconcert van Fryslan Brass
