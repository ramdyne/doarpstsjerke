.. title: 26ste Kunst-aan-Huis Atelierroute Lauwersland 18 maart
.. slug: 26ste-kunst-aan-huis-atelierroute-lauwersland-18-maart
.. date: 2017-03-18 11:00:00 UTC+01:00
.. tags: schilderijen,expositie 
.. category: agenda
.. link: 
.. description: 
.. type: text

Mienskipshûs Doarpstsjerke Metslawier gastlocatie 26ste Kunst-aan-Huis Atelierroute Lauwersland. Tijdens de Kunstroute 11, 12 en 18, 19 maart wordt het werk van Henk Pietersma tentoongesteld in de Doarpstsjerke. De weekenden van de kunstroute is Mienskipshûs Doarpstsjerke open van 11:00 tot 17:00 uur en zal de kunstenaar aanwezig zijn. 

'Frisse wind' is het thema van deze 26e editie van de Kunst-aan-Huis Atelierroute Lauwersland. In de tentoonstelling wordt een aantal recente schilderijen getoond uit de serie ‘Credo’ waar Henk Pietersma momenteel mee bezig is. De Latijnse Tekst van Mis (door veel componisten op muziek gezet) vormt voor deze serie het uitgangspunt. Over het algemeen kleine schilderijen gaan in de presentatie voor een deel samen met korte zinnen waarmee de Latijnse woorden op spanning worden gebracht met de hedendaagse tijd. Bijbelse thema’s vormen voor Pietersma een belangrijke inspiratiebron. Zijn werk wordt op veel plaatsen in Nederland tentoongesteld. De Doarpstsjerke vormt een passende ambiance voor deze werken op paneel.

Henk Pietersma heeft in de afgelopen jaren voornamelijk gewerkt aan twee series werken:
- 150 schilderijen over de psalmen
- 52 schilderijen over het lijden en sterven van Jezus.

De schilderijen zijn gebundeld in twee boeken die tijdens de tentoonstelling te verkrijgen zijn:
- 'De goedheid op mijn tong gelegd' een psalter.
- 'Waar was jij…' een passie.

Bijbelse thema’s vormen voor Pietersma een belangrijke inspiratiebron. Zijn werk wordt op veel plaatsen in Nederland tentoongesteld. Pietersma werd opgeleid aan de Academie voor Beeldende Kunsten Minerva te Groningen en ontving een studiebeurs voor een jaar studie in Madrid. Hij gaf o.a. les aan de NHL afd. de lerarenopleiding Kunst en Educatie. 

Laat u vooral verrassen door het werk van en de gesprekken met de kunstenaar. De route staat ook bekend om de combinatie met het Lauwerslandgebied: de rust, de ruimte en de lucht.... en de altijd waaiende 'frisse wind'.

Na deze weekenden blijft het werk tot en met 9 april op zaterdag en zondag van 13:30-17:00 uur in de Doarpstsjerke te bezichtigen.
