.. title: Kerstconcert Fryslân Brass 22 december 2019
.. slug: concert-fryslan-brass-22-december-2019
.. date: 2019-12-22 19:30:00 UTC+02:00
.. tags: kerst, kerstconceret, concert, fryslan brass, blaasmuziek
.. category: agenda
.. link: 
.. description: 
.. type: text

+---------+-----------------------------------------+
| Datum   | Zondag 22 december 19:30                |
+---------+-----------------------------------------+
| Toegang | € 10,00 (inlusief 1 consumptie)         |
|         |                                         |
|         | € 7,50 voor donateur                    |
+---------+-----------------------------------------+

In de nog sfeervol versierde Doarpstsjerke geeft de kopergroep Fryslân Brass op zondag 22
december om 19:30 uur ook dit jaar een kerstconcert in Mienskipshûs Doarpstsjerke
Metslawier. Dit jaar heeft men voor deze avond een programma samengesteld om u in de
kerstsfeer te brengen.

.. image:: /galleries/agenda/20170328_agenda/Foto's%20052%20(2).jpg
    :alt: Fryslân Brass
    :width: 300 px
    :align: center

In 1992 is de kopergroep Fryslân Brass opgericht door enkele bekende musici uit de Friese
brassbandtop. Afgelopen november vierden zij hun 25 jarig jubileum met een concert in
Surhuisterveen. De doelstelling van de oprichters was het publiek in een ontspannen sfeer te
laten genieten van muziek op hoog niveau. Vanaf het eerste concert in het Groningse
Bourtange werd opgetreden zonder dirigent en werd de presentatie verzorgd door de eigen
leden, waardoor een beter contact met het publiek ontstond.

Een aantal leden van het ensemble hebben een professionele muziekopleiding genoten en zijn
werkzaam als dirigent, muziekleraar of jurylid. Fryslân Brass heeft niet alleen in Friesland,
maar ook buiten de provincie diverse concerten gegeven, onder meer in Elspeet, Leiden,
Warmond, Haarlem en Aalten alsmede twee concerten in Hannover. Daarnaast heeft Fryslân
Brass in 2003 een concerttour naar Wenen en Boedapest gemaakt en vervolgens in 2008 nog
een concertreis naar Tsjechië. Fryslân Brass heeft inmiddels een zeer veelzijdig repertoire
opgebouwd van klassieke tot moderne amusementsmuziek. Ook de humor ontbreekt niet op het programma.

Kaarten voor het optreden zijn verkrijgbaar tijdens de openingstijden op zaterdag en
zondagmiddag van 13:30 tot 17:00 uur en aan de kassa op de avond zelf.
