.. title: Expositie Henk Pietersma 25 maart tot 9 april 2017
.. slug: expositie-henk-pietersma-25-maart-tot-9-april-2017
.. date: 2017-03-25 13:30:00 UTC+01:00
.. tags: schilderijen,expositie
.. category: agenda
.. link: 
.. description: 
.. type: text

Van 25 maart tot en met 9 april op zaterdag en zondag van 13:30-17:00 uur is in de Doarpstsjerke Metslawier het werk van Henk Pietersma tentoongesteld.

In de tentoonstelling wordt een aantal recente schilderijen getoond uit de serie ‘Credo’ waar Henk Pietersma momenteel mee bezig is. De Latijnse Tekst van Mis (door veel componisten op muziek gezet) vormt voor deze serie het uitgangspunt. Over het algemeen kleine schilderijen gaan in de presentatie voor een deel samen met korte zinnen waarmee de Latijnse woorden op spanning worden gebracht met de hedendaagse tijd. Bijbelse thema’s vormen voor Pietersma een belangrijke inspiratiebron. Zijn werk wordt op veel plaatsen in Nederland tentoongesteld. De Doarpstsjerke vormt een passende ambiance voor deze werken op paneel.

Henk Pietersma heeft in de afgelopen jaren voornamelijk gewerkt aan twee series werken:
- 150 schilderijen over de psalmen
- 52 schilderijen over het lijden en sterven van Jezus.

De schilderijen zijn gebundeld in twee boeken die tijdens de tentoonstelling te verkrijgen zijn:
- 'De goedheid op mijn tong gelegd' een psalter.
- 'Waar was jij…' een passie.

Bijbelse thema’s vormen voor Pietersma een belangrijke inspiratiebron. Zijn werk wordt op veel plaatsen in Nederland tentoongesteld. Pietersma werd opgeleid aan de Academie voor Beeldende Kunsten Minerva te Groningen en ontving een studiebeurs voor een jaar studie in Madrid. Hij gaf o.a. les aan de NHL afd. de lerarenopleiding Kunst en Educatie.
