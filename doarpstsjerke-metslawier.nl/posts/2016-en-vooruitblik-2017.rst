.. title: 2016 en vooruitblik 2017
.. slug: 2016-en-vooruitblik-2017
.. date: 2016-12-05 23:47:50 UTC+01:00
.. tags: 
.. category: 
.. link: 
.. description: 
.. type: text

Sinds de opening in maart jl. hebben al ruim 1300 mensen de Doarpstsjerke bezocht. Soms voor het bijwonen van een activiteit,
maar ook werden de tentoonstellingen goed bezocht. Het Mienskipshûs Doarpstsjerke is wekelijks op zaterdag- en zondagmiddag van
13:30 tot 17:00 uur geopend. De weekeinden van Kerst en Nieuwjaar is de Tsjerke gesloten.

Vanaf 5 januari zijn de vrijwilligers weer aanwezig om een rondleiding te geven en bezoekers te informeren. U bent dan weer
welkom en de koffie / thee wordt snel gezet.

Stilte en Retraite moment
=========================
Vanaf 18 januari starten we op de 1ste en 3de woensdag van de maand met
een stilte en / of retraite moment. De Doarpstsjerke is dan van 19:00 tot 20:30 uur open. Het is bedoeld voor mensen die even
een moment stil willen staan in een rustige omgeving. Een stilte, luister- en nadenkplek. Er wordt gepaste muziek gedraaid en
er is gelegenheid om een kaarsje op te steken. Het blijkt dat steeds meer mensen hieraan behoefte hebben. Mogelijk als
reactie op een leven waarin je altijd druk bent en te weinig tijd en ruimte vrij maakt om te luisteren naar je innerlijke
stem. Ook is het een moment om stil te staan bij overleden dierbaren. Tijdens de openingstijden kunt u gewoon binnenlopen. Er
is een vrijwilliger aanwezig voor een praatje of het schenken van een kop koffie of thee. 

Quilt tentoonstelling
=====================
Van 14 januari t/m eind februari is in de Doarpstsjerke een tentoonstelling van verschillende quilts. Deze quilts zijn
gemaakt door inwoners uit de gemeente Dongeradeel.

Brouwer’s Accordeon Orkest
==========================
Op 5 februari komt het Brouwer's Accordeonorkest (BAO) een concert verzorgen. Een orkest, met een authentiek karakter, 
dat op muzikale en vakkundige wijze een breed repertoire ten gehore brengt.

Meezingavond
============
Het shantykoor “de Waadseesjongers” en het popkoor “Gewoan Oars” uit Wierum verzorgen 24 februari een gezellige meezingavond 
voor alle belangstellenden.

Kunstroute
==========
Ook Mienskipshûs Doarpstsjerke is in maart deelnemer aan de kunstroute. Werk van een gastexposant wordt in deze periode
tentoongesteld in de Doarpstsjerke.
