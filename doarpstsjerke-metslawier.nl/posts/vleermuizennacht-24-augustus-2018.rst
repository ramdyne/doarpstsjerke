.. title: Nacht van de Vleermuis 24 Augustus 2018
.. slug: vleermuizennacht-24-augustus-2018
.. date: 2018-08-24 20:30:00 UTC+02:00
.. tags: vleermuizen,vleermuizennacht
.. category: agenda
.. link: 
.. description: 
.. type: text

Het kerkgebouw van Mienskipshûs doarptsjerke Metslawier biedt onderdak aan één van de grootste
kraamkolonies aan watervleermuizen in Nederland. Daar zijn we maar wat trots op! Daarom
presenteren we ook dit jaar weer een programma in het kader van de Nacht van de Vleermuis.
Vleermuizenkenner Johann Prescher vertelt over het leven van de vleermuizen in en rond de tsjerke.
Johann doet onderzoek naar vleermuizen en komt regelmatig langs om de kolonies in kaart te
brengen.

Bob Jong Poerink vertoont zijn film die hij heeft gemaakt over de vleermuizen die zijn te vinden op
het landgoed Verhildersum in Groningen. Ook in Metslawier heeft hij opnames gemaakt.

Uiteraard krijgt u volop gelegenheid voor het stellen van vragen.

Als het weer het toelaat, is er daarna onder leiding van Johann, een observatie van de vleermuizen
rondom de kerk.

De toegang is gratis. Een gift wordt natuurlijk op prijs gesteld.

