.. title: Tentoonstelling Fryske Winters 11 januari - 29 maart 2020
.. slug: tentoonstelling-fryske-winters-11-januari-2020
.. date: 2020-01-11 13:30:00 UTC+01:00
.. tags: expositie,tentoonstelling,verzameling
.. category: agenda
.. link: 
.. description: 
.. type: text

Met de expositie “Fryske Winters” opent het Mienskipshûs Doarpstsjerke Metslawier
het jaar 2020. Het Mienskipshûs biedt een podium aan kunstenaars die verbonden
zijn aan de streek, ook deze expositie past hier goed bij. De expositie is vanaf 11
januari t/m 29 maart vrij te bezichtigen tijdens de openingstijden elke zaterdag en
zondag van 13:30 tot 17:00 uur.

In het kader van Leeuwarden Culturele Hoofdstad 2018 organiseerde museum
Belvedère in Heerenveen de tentoonstelling “Frysk”. Freark van der Bij stelde
daarvoor uit zijn schilderijencollectie vijftien werken van Friese schilders beschikbaar.
Als vervolg op deze tentoonstelling exposeert Freark nu uit zijn collectie dertig
winterse schilderijen in zijn woonplaats Metslawier.

De Expositie bestaat uit schilderijen van 20 e eeuwse Friese kunstenaars. Getoond
worden werken van onder meer Dirk Beintema, P.H. van Asperen, Jan Frearks van
der Bij, Klaas en Gosse Koopmans, Johannes Elzinga, Bauke Weistra, Meinte Walta,
Simon Lassche, Simon Kamminga, Wim van der veer, en Jan Murk de Vries.

Graag nodigen wij u uit voor een bezoek aan onze fraai gerestaureerde kerk in de
schilderachtige dorpskern van Metslawier om deze expositie te komen bewonderen.
De expositie is elke zaterdag en zondagmiddag van 13:30-17:00 uur gratis te zien.
Een gift wordt uiteraard van harte op prijs gesteld.
