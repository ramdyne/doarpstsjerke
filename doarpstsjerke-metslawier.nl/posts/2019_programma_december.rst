.. title: Programma Mienskipshûs Doarpstsjerke Metslawier van 30 november t/m 22 december 2019.
.. slug: 2019_programma_december
.. date: 2019-11-24 20:14:50 UTC+01:00
.. tags: 
.. category: blog 
.. link: 
.. description: 
.. type: text

Vanaf 30 november is er een expositie van Friese miniatuur kerkjes van lucifers. De kerkjes
van lucifers zijn gemaakt door Frits Jansen (1926-2002). Frits Jansen was werkzaam in de
zuivel. Als hobby werkte hij ruim 45 jaar aan zijn collectie, met name in de wintermaanden.
De collectie luciferkerken die de Stichting Alde Fryske Tsjerken na het overlijden van de heer
Jansen geschonken heeft gekregen, heeft jarenlang in opslag gestaan, een deel hiervan
wordt tentoongesteld.

Hiernaast krijgt u een voorproefje van de schilderijen-tentoonstelling ‘Fryske Winters yn
Mitselwier’, Deze tentoonstelling wordt gehouden van 11 januari t/m 29 maart 2020. Er zijn
alvast verschillende doeken te bewonderen.

Zondag 8 december organiseert de familie Pilat een bijeenkomst in de tsjerke in het kader
van Wereldlichtjesdag. Op deze dag worden om 19.00 uur over de hele wereld kaarsjes ter
nagedachtenis aan overleden kinderen aangestoken. Het maakt daarbij niet uit hoe oud het
kind was of hoe lang het al geleden is. Ook familieleden van iemand die overleden is, zijn
welkom. 18.30 inloop Doarpstsjerke Metslawier start herdenking begint om 18:45 uur

Het weekend van 14 en 15 december en 21 en 22 december is de tsjerke volledig in
kerstsfeer. U kunt er een gezellige middag doorbrengen. De luciferkerkjes en schilderijen zijn
nog steeds te zien en er zijn verschillende kerstartikelen en kerststukjes te koop.
Natuurlijk is er koffie, thee, met huisgemaakte gebak. Maar ook warme chocolademelk en
glühwein. Dit alles met achtergrondmuziek om de sfeer te verhogen.

Zondag 22 december om 19.30 uur sluiten we het jaar af met een kerstconcert verzorgt door
Fryslân Brass.

In de periode van 30 november tot 22 december is de doarpstsjerke op zaterdag en zondag
open van 13.30 tot 17.00 uur. De toegang is gratis, al stellen we een gift voor onderhoud van
de tsjerke op prijs.

