.. title: Kerstmarkt 11 december
.. slug: kerstmarkt-11-december-2016
.. date: 2016-12-11 17:00:00 UTC+02:00
.. tags: kerst,markt,kerstmarkt
.. category: agenda 
.. link: 
.. description: 
.. type: text

+---------+-------------------------------------------+
| Datum   | Zondag 11 december2016, 17:00 - 21:00 uur |
+---------+-------------------------------------------+
| Toegang | Gratis                                    |
+---------+-------------------------------------------+

Op 10 en 11 december van 17:00 tot 21:00 uur wordt door Mienskipshûs Doarpstsjerke en de buurtvereniging van de
Tsjerkebuorren in Metslawier een sfeervolle krystmerke georganiseerd. 

De Doarpstsjerke en de omgeving Tsjerkebuorren zijn gehuld in kerstsfeer. Tijdens dit kersttreffen zijn er verschillende
activiteiten. Er zijn kraampjes met kerstartikelen en er zijn verschillende hapjes en drankjes verkrijgbaar zoals koffie
/thee, eigen gemaakte koek/gebak, glühwein, snert enz.

In de Tsjerke zullen verschillende kleine miniconcerten worden gegeven.  Zaterdag tussen 17:00 tot 18:00 uur komt vrouwenkoor
Voxstrot o.l.v. Rennie Veenstra optreden. Zondag tussen 18:00 en 20:00 uur is een blokfluitkwartet aanwezig. Ook wordt er op
het kerkorgel gespeeld.

Naast de kerstversiering en verschillende kerststallen in de Tsjerke, kunt u de schilderijententoonstelling “Winter yn
Fryslân” bekijken. Er wordt werk getoond van o.a. Dirk Beintema, Doet Boersma, Coby Doevendans, S. Kamminga, Klaas en Gosse 
Koopmans, Wim van der Veer, Jan Murk de Vries, Meinte Walta en Bouke Weistra uit de collectie Freark van der Bij. De 
Schilderijententoonstelling is tevens te bezoeken in het weekend van 17 en 18 december, 7 en 8 januari en 10 en 11 januari 
van 13:30 tot 17:00 uur.

Een krystmerke klein van opzet maar zeker sfeervol, gezellig en op een unieke locatie. Een bezoek waard als start van de kerstperiode.
