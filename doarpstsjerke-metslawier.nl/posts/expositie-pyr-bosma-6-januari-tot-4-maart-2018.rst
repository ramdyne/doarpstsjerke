.. title: Expositie Pyr Bosma - 6 januari tot 4 maart 2018
.. slug: expositie-pyr-bosma-6-januari-tot-4-maart-2018 
.. date: 2018-01-16 13:30:00 UTC+02:00
.. tags: beeldhouwwerk,expositie
.. category: agenda
.. link: 
.. description: 
.. type: text

Met de expositie BERNEGRȖN van de kunstenaar Pyr Bosma opent het Mienskipshûs Doarpstsjerke Metslawier het jaar 2018.  De 
beeldhouwer Pyr Bosma (Dokkum, 1961) is opgegroeid in Metslawier. De Tsjerkebuorren was een geliefde speelplek. De mysterieuze grafzerken, de oude dikke bomen rond de kerk en de steegjes eromheen vormden het blikspuitterrein. Op het stuk gracht achter de kerk werd het schaatsen geleerd, achter een oude bakslee. Het zijn waardevolle herinneringen.

De beelden die getoond worden zijn gemaakt in verschillende perioden. De oudsten zijn inmiddels 27 jaar geleden ontstaan. De
jongsten van dit jaar vormen een serie schepen. Het is moeilijk om de werken allemaal onder een noemer te vangen. En dat is
ook niet nodig. Ze geven elk op hun manier commentaar op de buitenwereld en de binnenwereld. De titels lichten misschien een
tipje van de sluier op. Een aanzet om het onbenoembare te benoemen.


Voor het bezoeken van de expositie kunt u terecht in het Mienskipshûs Doarpstsjerke Metslawier op zaterdag- en zondagmiddag
van 13:30 tot 17:00 uur.
