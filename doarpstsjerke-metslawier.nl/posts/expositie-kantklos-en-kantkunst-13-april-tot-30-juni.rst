.. title: Expositie kantklos en kantkunst door A. Mellema
.. slug: expositie-kantklos-en-kantkunst-13-april-tot-30-juni 
.. date: 2019-04-13 13:30:00 UTC+02:00
.. tags: expositie,kantklos,kantkunst
.. category: agenda
.. link: 
.. description: 
.. type: text

Stichting Mienskipshûs Doarpstsjerke Metslawier komt, na de succesvolle en drukbezochte
expositie van merklappen en letterdoeken van vorig jaar, wederom met een expositie in het
kader van het handwerken. De expositie is van 13 april t/m 30 juni 2019 elke zaterdag en
zondag van 13:30-17:00 uur gratis te bezoeken. Vrije gift is welkom en komt ten goede aan de
restauratie van het orgel.

De expositie met de naam "Kantklos en Kantkunst door A Mellema" geeft een overzicht van
kunstwerken, kantwerken die in de afgelopen 40 jaar door haar zijn gemaakt. Werk gemaakt
volgens een patroon maar ook zelfontworpen werk. Waaronder de 4 jaargetijden, zwanen en
levensboom. 

Addie Mellema (77 Jaar) is al 40 jaar bezig met kantklossen. Ze vertelde dat
ze als 17-jarige een reproductie zag van een schilderij met de techniek van kantklossen.
Haar belangstelling was gewekt om ooit zelf te kunnen kantklossen. Toen ze als 36-jarige
een markt bezocht werd er een demostatie kantklossen te zien. Een afspraak voor de 1 ste les
was snel gemaakt en zo heeft ze 12 jaar lang les gehad. Waarna de leerling zelf les ging
geven. Verschillende keren is een gedeelte van haar werk op verschillende plaatsen
tentoongesteld geweest in Nederland en Duitsland. Addie verwacht dat dit de laatste keer is
dat haar werk tentoongesteld kan worden en wel in haar eigen woonplaats.

Verschillende weekenden is Addie Mellema aanwezig, hiernaast zullen er op enkele
zaterdagen demonstraties gegeven worden. Meer informatie hierover vindt u op de website.
De voormalige hervormde kerk van Metslawier uit 1776 is fraai gerestaureerd en
tegenwoordig ingericht als gemeenschapshuis: Mienskipshûs. Een plek waar deze oude
techniek prima tot zijn recht komt. De vrijwilligers van de Doarpstsjerke zijn er helemaal klaar
voor en heten u van harte welkom tijdens deze expositie.
