.. title: Expositie De Kunstgreep 12 janurai tot 10 maart 2019
.. slug: expositie-de-kunstgreep-12-januari-tot-10-maart
.. date: 2019-01-12 13:30:00 UTC+01:00
.. tags: expositie,tekeningen,schilderijen
.. category: agenda
.. link: 
.. description: 
.. type: text

Met de expositie “De Kunstgreep” opent het Mienskipshûs Doarpstsjerke Metslawier
het jaar 2019.

Het Mienskipshûs biedt een podium aan kunstenaars die verbonden zijn aan de
streek en deze expositie past hier goed bij. De expositie is vanaf 12 januari t/m 10
maart vrij te bezichtigen tijdens de openingstijden elke zaterdag en zondag tussen
13:30 en 17 uur.

De Kunstgreep is een dagbestedingslocatie van zorgorganisatie Wil. Mensen met
een ondersteuningsvraag maken er bijzondere en kleurrijke werken. Het atelier is te
vinden in Dokkum. Er wordt geschilderd en getekend onder deskundige begeleiding
in combinatie met andere technieken. De kunstenaars werken op groot en klein
formaat, op papier en op doek. De onderwerpen variëren van landschappen tot
portretten.

.. image:: /galleries/agenda/trekvogels.jpg
    :alt: ‘Vlucht Weidevogels” gemaakt door Ivonne Venis (acrylverf op doek)
    :width: 300 px
    :align: center

Op de foto ‘Vlucht Weidevogels” gemaakt door Ivonne Venis (acrylverf op doek)
Ivonne haar favoriete onderwerp zijn vogels. Als huisdier heeft ze een parkiet en
deze is vaak in verf verbeeld. ‘De weidevogels’ is ontstaan n.a.v. een serie in een
tijdschrift over de bedreigde weidevogels in Friesland. Voor Ivonne een mooi
onderwerp om over te schilderen.

In onze doarpstsjerke wordt een deel van de ondertussen omvangrijke collectie
geëxposeerd. De werken zijn te huur of te koop.
